# Code Assignment voor een Software Engineer bij Infowijs

## Welkom! ðŸ‘‹

Hoy! Wat leuk dat je al zover gekomen bent. Wij willen graag een goed beeld van jouw manier van werken als software
engineer en hebben daarom deze opdracht voor je gemaakt.

In deze repository hebben wij al een project voor je klaar gezet. Je vindt in de root-map 2 mappen, `backend`
en `frontend`.
Het zijn hele basic projecten opgezet met `create-react-app` en `tailwindcss` voor de `frontend` en de `App Generator`
van start.vertx.io waarin wij al wat code hebben voorbereid.

Het gaat om een simpele berichten interface als web applicatie die net een week live staat. Echter zitten er hier en
daar nog wat bugs in en missen we nog wat features. De frontend maakt verbinding met de backend via HTTP API's met een
JSON formaat. Delen van de API zullen hardcoded gedefiniteerd staan in de backend omdat we nog geen tijd hebben gehad om
een database verbinding op te zetten. Er is ook een API die data ophaalt uit een externe databron en er wat logica op
toepast zodat het geoptimaliseerd is voor de frontend.

We zouden het echt supertof vinden als jij ons een handje wilt helpen en wat Backlog Items op wilt pakken. In het
bestand `Product Backlog Items.pdf` heb ik even een uitdraai bijgevoegd van de Product Backlog voor dit project.

Zoals ik al benoemde de `frontend` geschreven met React en Tailwind CSS voor de styling.
Dit is ook (in een wat abstractere vorm) de techniek die wij bij Infowijs gebruiken en geeft
je ook al een beetje een kijkje in de keuken hoe wij de structuur van onze app opbouwen.
De `backend` is geschreven met Kotlin, maar omdat Vert.x polyglot werkt, mag je ook Verticles en/of classes toevoegen in
Java of een andere taal die ondersteund wordt.

## Development en oplevering

Voor je begint met het project, fork dan deze repository in je eigen account en maak dat project publiek of nodig ons
uit tot de private repo zodat wij 'm ook kunnen bekijken als je klaar bent.
Om het project lokaal te draaien staan in de desbetreffende mappen individuele README bestanden.

## Product Backlog Items

In het bestand `Product Backlog Items.pdf` staan de Product Backlog items voor dit project, echter hebben wij ze nog
niet op prioriteit gesorteerd.
Ons advies is om dus *maximaal* even 30 minuten te besteden om de stories op de juiste volgorde te zetten. Qua totale
werkzaamheden willen we je vragen om 6 tot (maximaal) 8 uur te besteden.
Uiteraard is een Product Backlog nooit compleet, dus mocht je vragen hebben stel ze gerust!

